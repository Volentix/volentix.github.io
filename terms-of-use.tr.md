---
layout: privacy
title: KULLANIM KOŞULLARI
permalink: /terms.html
lang: tr
---

### Genel

Volentix.io veya volentix.com web sitesine (kısaca “web sitesi” olarak anılacaktır) erişerek veya bunları kullanarak; zaman zaman değişebilecek, güncellenebilecek veya destekleyici hükümlerle tamamlanabilecek aşağıdaki kullanım koşullarını (kısaca “şartlar” olarak anılacaktır) ve yürürlükteki tüm yasa ile yönetmelikleri kabul etmiş sayılırsınız. Lütfen aşağıdaki şartları dikkatlice okuyun. Bu şartların tamamını kabul etmiyorsanız, lütfen bu web sitesini veya bu web sitesinde yer alan herhangi bir bilgiyi, bağlantıyı veya içeriği kullanmayın. Bu web sitesine erişiminiz, işbu sözleşmeye atıfta bulunulan Gizlilik Politikamız da dâhil olmak üzere, aşağıda belirtilen şartların her birine uymayı kabul ve taahhüt etmiş sayıldığınız anlamına gelir. Web sitesini bir kuruluş nam ve hesabına kullanıyorsanız, kuruluşunuz da bu şartları kabul etmiş sayılacaktır.

Bu şartlar, önceden bildirilmeksizin, tamamen kendi takdirimize bağlı olarak yine tarafımızca değiştirilebilir, güncellenebilir veya destekleyici hükümlerle tamamlanabilir. Herhangi bir değişiklikten haberdar olmak için bu sayfayı düzenli olarak ziyaret etmenizi öneririz. Bu web sitesini kullanmaya devam etmeniz halinde; değiştirilmiş, güncellenmiş veya destekleyici hükümlerle tamamlanmış şartları da kabul etmiş sayılırsınız. Bu tür yenilenmiş şartları kabul etmiyorsanız, bu web sitesini ve bu web sitesinde yer alan herhangi bir bilgiyi, bağlantıyı veya içeriği kullanmayın.

### Web Sitesi Kullanımı

Web sitemizin amacı, Volentix tarafından geliştirilen yazılım hakkında size bazı genel bilgiler sağlamaktır. Aşağıdaki şartlardan veya yine aşağıda belirtilen Kabul Edilebilir Kullanım Politika şartlarımızdan herhangi birini ihlal etmemeniz gerekir. 

### Açık Kaynak Yazılım

Geliştirdiğimiz yazılımın kaynak kodunu herkese açık hale getirebilir ve serbestçe yüklenmesine izin verebiliriz, ancak bunu yapmak zorunda değiliz. Bu takdirde, açık kaynaklı yazılımlar için geçerli olan lisans sözleşmelerine tabi olmayı ve bunlara uymayı kabul edersiniz. Açık kaynaklı yazılımı kullanırken, modifiye ederken veya dağıtırken, bizimle ilişkili olduğunuzu iddia edemezsiniz.

Herhangi bir yazılımı web sitemizde barındırdığımızda veya web sitemiz üzerinden bu yazılıma erişebilmenizi ve kullanabilmenizi sağladığımızda, bu şartlar o yazılımlara erişim, kullanım ve sizinle imzalamış olabileceğimiz tüm lisans sözleşmeleri için de geçerli olacaktır.

### Üçüncü Taraf İçeriği

Web sitemizde üçüncü taraflara ait içerik, reklamlar, linkler, promosyonlar, logolar ve diğer materyalleri (kısaca “Üçüncü Taraf İçeriği” olarak anılacaktır) size gösterebiliriz. Herhangi bir üçüncü taraf içeriğini onaylamıyor, kontrol etmiyor veya desteklemiyoruz ve bunlarla sınırlı olmamak kaydıyla doğruluk, geçerlilik, yasallık, telif hakkı da dâhil olmak üzere, bu türden Üçüncü Taraf İçerikleri ile ilgili herhangi bir beyanda bulunmuyor ve garanti vermiyoruz. Üçüncü Taraf İçeriklerini sağlayan herhangi bir tarafla olan kullanımınız veya etkileşimleriniz yalnızca siz ile o taraf arasındadır. Bu tür kullanım veya etkileşimlerden hiçbir şekilde sorumlu değiliz. Web sitemize bağlı üçüncü şahıs sitelerinin içeriğinden de hiçbir şekilde sorumlu değiliz. Bu sitelerin içeriğini yayımlıyor olmamız, onları incelediğimiz, onayladığımız, çalıştıklarını veya içeriklerin güncel olduğunu garanti ettiğimiz anlamına gelmez.

### Kullanıcı İçeriği

Adınız, e-posta adresiniz, IP adresiniz, kripto para birimi adresiniz, metin, kod veya diğer bilgiler ve materyaller de dahil ancak bunlarla sınırlı olmamak üzere kişisel bilgilerinizi bize gönderir, girer, yükler veya herhangi bir surette sağlarsanız, veya haber bültenimize kaydolup web sitemizde bir hesap açarsanız; tüm bu verilerin (kısaca “kullanıcı içeriği” olarak anılacaktır) doğru, güncel ve eksiksiz olduğunu ve gönderdiğiniz Kullanıcı İçeriğinin herhangi bir üçüncü şahsın fikri mülkiyet haklarını ihlal etmediğini taahhüt etmiş sayılırsınız. Web sitemize ilettiğiniz ve web sitemizde saklanan, işlenen veya bize gönderilen Kullanıcı İçeriğini kontrol etmiyor, onaylamıyor ve herhangi birinden dolayı sorumluluk veya yükümlülük kabul etmiyoruz. Kullanıcı İçeriğinin tamamından ve web sitemizde yer alan herhangi bir etkileşimli özellik, bağlantı veya bilgi veya içeriği kullanmanızdan sadece siz sorumlu ve yükümlüsünüz. Bu bağlamda, bize sağladığınız Kullanıcı İçeriğinin (i) tüm fikri mülkiyet haklarına sahip olduğunuzu (ya da fikri mülkiyet/lisans hakları için gerekli izinleri aldığınızı); (ii) herhangi bir sözleşmeyi veya gizlilik yükümlülüğünü ihlal etmediğini; ve (iii) herhangi bir kişi veya kuruluşun tanıtım veya gizlilik hakkı da dâhil olmak üzere herhangi bir fikri mülkiyet hakkını veya diğer mülkiyet hakkını ihlal etmediğinizi veya kötüye kullanmadığınızı kabul ve taahhüt etmiş olursunuz.

Kullanıcı İçeriğinizin ve halka açık olmayan bilgilerinizin gizliliğini korumaktan tamamen siz sorumlusunuz. Ayrıca, hesabınız altında gerçekleşen tüm faaliyetlerden (eğer varsa) yine tamamen siz sorumlusunuz. Kullanıcı İçeriğiniz ile hesabınızın izinsiz kullanılması veya diğer herhangi bir güvenlik ihlali halinde, hemen bizi bilgilendirmeniz gerektiğini kabul etmiş sayılırsınız. Bilginiz olsun ya da olmasın, Kullanıcı İçeriğinizin veya hesabınızın başka biri tarafından kullanılması nedeniyle uğradığınız herhangi bir kayıp ya da zarardan sorumlu değiliz. Ancak, bu kayıp ve zararlar Volentix ilgilileri (aşağıdaki şartlar dâhilinde) veya hesabınızı kullanan bir başkası nedeniyle oluşmuş olsa bile, başka bir tarafın uğradığı zararlardan halen sorumlu tutulabilirsiniz. Başka birinin Kullanıcı İçeriğini veya hesabını, söz konusu kişi veya kuruluşun izni olmaksızın herhangi bir zamanda kullanamazsınız.

Kullanıcı İçeriğinizi bize göndererek, girerek, sunarak veya yükleyerek; Volentix ve bağlı kuruluşlarına onları kullanmak, çoğaltmak, kopyalamak, düzenlemek, değiştirmek, kamuya açık olarak yayımlamak, iletmek ve başkalarına da bu hakların alt-lisansını vermek için yetki vermiş sayılırsınız.

Kullanıcı İçeriğiniz ile ilgili her türlü değişikliği info@volentix.com adresi üzerinden bize derhal bildirmeniz gerekir. Böylelikle, sizlerle etkin bir şekilde iletişim kurabilir ve size doğru ve güncel bilgiler verebiliriz.

Kullanıcı İçeriğini tarama, düzenleme veya izleme yükümlülüğümüz olmasa da; Kullanıcı İçeriğini kaldırmak, düzenlemek veya takip etmek hakkımızı daima saklı tutarız. Ayrıca web sitemizin güvenliği, şartların ihlali veya Gizlilik Politikası kapsamındaki yükümlülüklerinizi ihlal ettiğinize inanmak için bir nedenimiz varsa, bu web sitesini kullanımınızı herhangi bir zamanda ve herhangi bir nedenden dolayı askıya alabiliriz. 

Bize gönderdiğiniz ve bu web sitesinde yayımlanan tüm Kullanıcı İçeriğine global olarak erişilebilir.

### Geri Bildirim

Soru, görüş, öneri, fikir, orijinal ya da yaratıcı materyaller ile diğer herhangi bir bilgiyi (kısaca “Geri Bildirim” olarak anılacaktır) bize göndermeye karar verirseniz, bunu kendi isteğiniz doğrultusunda gerçekleştirir ve bizden gelen herhangi bir talep üzerine yapmadığınızı kabul etmiş sayılırsınız. Geri Bildirim ile Kullanıcı İçeriği farklıdır ve Geri Bildirim kapsamına Kullanıcı İçeriği dâhil değildir. Geri Bildirimlerinizi herhangi bir amaç için, hiçbir ücret ödemeden ve fikri mülkiyet haklarını devralmadan kullanabiliriz. Eğer bir ödeme almayı umuyor veya haklarınızı saklı tutmayı planlıyorsanız, bize Geri Bildirim göndermeyin. Bu durumu özellikle belirtmemizin nedeni, Geri Bildirimler ile Volentix'in ürünleri, hizmetleri, iş fikirleri veya iş stratejileri arasında benzerlik bulunması halinde, olası yanlış anlamaları veya anlaşmazlıkları önlemektir. Bize geri bildirim göndermeye karar verirseniz, Volentix taraflarının Geri Bildirimlerinizin gizli kalacağına veya tescilli olarak değerlendirileceğine dair herhangi bir garanti vermediğini kabul edersiniz.
### Toplu Bilgiler

Sizin tarafınızdan sağlanan bilgiler de dâhil olmak üzere, web sitemizi ziyaret eden tüm ziyaretçiler hakkında toplu olarak bilgi ve istatistik toplayabiliriz. Bu bilgiler, web sayfalarımızı kullanıcı dostu bir şekilde tasarlayıp düzenlememize ve kullanıcılarımızın ihtiyaçlarını daha iyi karşılamak için web sitemizi sürekli olarak geliştirmemize yardımcı olur. Bu tür verileri bu amaçlara yardımcı olmaları için seçilmiş üçüncü taraflarla paylaşabiliriz. Kişisel veriler, Gizlilik Politikamıza uygun olarak tarafımızca işlenir.

### Fikri Mülkiyet Hakları

Volentix ve lisans verenleri; logolar, sloganlar, özel grafikler, düğme simgeleri de dâhil olmak üzere bu web sitesindeki ürün ve hizmetlere ilişkin tüm telif haklarının, patentlerin, ticari sırların, ticari markaların, diğer fikri mülkiyet haklarının ve ticari isimlerin tek sahibidir. Web sitemizde bulunan yazılar, videolar, metinler, resimler, yazılımlar, kodlar, dosyalar, içerikler, bilgiler ve diğer materyaller ve bu web sitesindeki hiçbir şey; bizim veya lisans verenlerimizin yazılı izni olmaksızın kısmen veya tamamen kopyalanamaz, taklit edilemez veya kullanılamaz. Volentix, açıkça belirtmediği diğer tüm haklarını da saklı tutar.

Herhangi bir yetkisiz kullanım kesinlikle yasaktır.

Bu tür bilgilere ya da malzemelere erişim yetkinizin olması ve tüm telif hakkı ve mülkiyet bildirimlerini saklı tutmanız şartıyla, ticari olmayan ya da kişisel kullanım için bu web sitesindeki bilgilere ve materyallere erişebilir, bunları kullanabilir ve yazdırabilirsiniz.

Bu web sitesinin içeriğinin, formatının veya tasarımının herhangi bir kısmını herhangi bir şekilde çoğaltamaz, uyarlayamaz, kaydedemez, iletemez, dağıtamaz, basamaz, sergileyemez, yayımlayamaz ve benzeri çalışmalar yapamazsınız.

Bu web sitesindeki içeriği herhangi bir şekilde çoğaltmayı veya kullanmayı planlıyorsanız, bunun için bizden onay almak sizin sorumluluğunuzdadır. Bu şartlardaki hiçbir hüküm, ister Volentix’e isterse de üçüncü bir şahsa ait olsun, herhangi bir patent, ticari marka, telif hakkı veya diğer mülkiyet hakkının kullanımına zımnen veya açık bir şekilde izin verdiğimiz şeklinde yorumlanamaz.

### Kabul Edilebilir Kullanım Politikası

Bu web sitesi aracılığıyla sunulan içeriği veya hizmetleri yalnızca belirtilen amaçlarla kullanmanız gerekir. Şu amaçlardan herhangi biri için web sitesini kullanmak kesinlikle yasaktır:

(a) hukuka aykırı, ayrımcı, taciz edici, iftira niteliğinde, küfürlü, tehdit edici, zararlı, saldırgan nitelikte, müstehcen, haksız veya başka türlü sakıncalı herhangi bir bilgi veya materyali yayınlamak, göndermek, göstermek veya yaymak;
(b) cezai bir suç teşkil edebilecek davranışları teşvik eden, hukuki sorumluluğa yol açan veya yürürlükteki yasaları, düzenlemeleri veya uygulama kurallarını ihlal eden davranışları sergileyen materyalleri görüntülemek, yüklemek veya iletmek;
(c) başkalarının yasal haklarını (gizlilik ve tanıtım hakları gibi) ihlal etmek veya başkalarının bu web sitesini kullanmasını engellemek;
(d) yürürlükteki herhangi bir yasa veya yönetmeliği ihlal etmek;
(e) bu web sitesini ve bağlı olduğu sunucu ve/veya ağları diğer kullanıcıların bu web sitesini veya yer verdiği bağlantıları kullanmasına engel olabilecek, bozacak, olumsuz yönde etkileyebilecek, engelleyebilecek veya işleyişine zarar verebilecek, devre dışı bırakabilecek, aşırı yüklenebilecek veya bozabilecek herhangi bir şekilde kullanmak;
(f) başkalarını yanıltmak veya sahtekârlık amacıyla sahte bir kimlik oluşturmak, belirli bir kişi veya grupla bağlantınız olduğu yönünde yanıltıcı beyan vermek veya bir Volentix temsilcisi veya yetkili bir kullanıcısı olduğunu iddia etmek;
(g) yanlış ya da yanıltıcı bilgi vererek bizi, temsilcilerimizi veya birlikte çalıştığımız herhangi bir üçüncü tarafı yanıltmak ya da aldatmak;
(h) bu web sitesi tarafından sunulan hizmetler aracılığıyla iletilen herhangi bir materyalin kaynağını gizlemek (ister mesaj/paket başlıkları oluşturarak isterse normal tanımlama bilgilerini manipüle ederek);
(i) herhangi bir kişinin fikri veya sınai mülkiyet hakkını (telif hakları, ticari markalar, patentler veya ticari sırlar veya herhangi bir tarafın diğer mülkiyet hakları gibi) ihlal etmek veya kötüye kullanmak;
(j) virüs, Truva atı, solucan, zaman bombaları, iptal botları, bozuk dosyalar veya başka bir bilgisayarın veya mülkün çalışmasına zarar verebilecek diğer benzer yazılım veya programları içeren dosyalar yüklemek;
(k) spam, önemsiz postalar, piramit şemaları için reklam, zincir mektupları, virüs uyarıları (ilk önce uyarının doğruluğunu teyit etmeden) veya başka herhangi bir form içeren materyaller göndererek, yükleyerek, görüntüleyerek veya yayarak veya başka herhangi bir şekilde izinsiz reklam veya tanıtım yapmak;
(l) yetkiniz olmadığı halde bu web sitesinin herhangi bir içeriğine, alanına veya işlevselliğine erişmeniz için koyulmuş yasaklamalar ile kısıtlamaları aşmaya çalışmak;
(m) bu web sitesini barındıran sunuculara yetkisiz erişim elde ederek web sitesinin bu veya herhangi bir bağlantılı ağdaki diğer bir sunucuda hizmet vermesini engellemek veya bu sunucuların kullanımına ilişkin herhangi bir politika veya prosedüre karşı gelmek ;
(n) herhangi bir hizmete ya da ürüne, kullanıcı hesaplarına, bilgisayar sistemlerine ya da sunucularımızdan herhangi birine bağlı ağlara; bilgisayar korsanlığı, şifre madenciliği ya da başka herhangi bir yolla yetkisiz erişim sağlamaya çalışmak;
(o) bu web sitesi veya hizmetleri aracılığıyla izin verilenler haricindeki materyal veya bilgileri elde etmek veya elde etmeye teşebbüs etmek;
(p) toplanmış olsun veya olmasın, başkaları hakkındaki verileri (e-posta verileri dâhil) herhangi bir şekilde dağıtmak veya satmak;
(q) bu web sitesinin herhangi bir bölümünü amacı dışında kullanmak; 
(r) Kullanım Şartlarını ihlal eden diğer herhangi bir faaliyeti gerçekleştirmek veya tanıtmak için bu web sitesini kullanmak.

### Tazminat

Aşağıdakilerden kaynaklanan veya bunlarla ilgili olan tüm talep, zarar, yükümlülük, hasar, masraf ve yargılama giderlerinden (avukat ücretleri dâhil); yürürlükteki yasaların izin verdiği en geniş ölçüde, bizi ve geçmiş, şimdiki ve gelecekteki çalışanlarımızı, memurlarımızı, yöneticilerimizi, yüklenicilerimizi, danışmanlarımızı, hissedarlarımızı, tedarikçilerimizi, satıcılarımızı, hizmet sağlayıcılarımızı, ana şirketler ile bağlı şirketlerimizi (kısaca “Volentix ve ilgilileri” olarak anılacaktır) hiçbir koşul altında sorumlu tutmayacağınızı kabul etmiş ve bu taraflara karşı ileri sürebileceğiniz maddi ve manevi tazminat taleplerinizden peşinen ve gayrikabili rücu şekilde vazgeçmiş sayılırsınız: i) Web sitemize, ürünlerimize veya hizmetlerimize erişiminiz veya kullanımınız; (ii) Kullanıcı İçeriğiniz; (iii) sağladığınız herhangi bir Geri Bildirim; (iv) bu Şartların ihlali.

Bu şartlar uyarınca tazminat talebinde bulunmak veya aleyhimize yöneltilen herhangi bir tazminat talebinde savunma üzerinde tek kontrol kullanmak hakkımızı saklı tutarız. Bu hüküm altında belirlenen tazminat koşulları, Volentix ile imzalamış olabileceğiniz başka bir sözleşmedeki tazminat koşullarından farklıdır ve onların yerine geçmez.

### Feragatname

Bu WEB SİTESİ ve sınırlama olmaksızın BU WEB SİTESİ ÜZERİNDEN SUNULAN ÜRÜN VE HİZMETLER hiçbir garanti, vaat veya teminat OLMADAN “OLDUĞU GİBİ” VE “MÜMKÜN OLDUĞU SÜRECE” sunulur. DEVAMLILIĞI, KULLANILABİLİRLİĞİ, HATASIZ OLUŞU ve ERİŞİLEBİLİRLİĞİ bakımından HİÇBİR GARANTİ VERİLMEZ.

Volentix VE İLGİLİ TARAFLARI, ŞUNLAR BAKIMINDAN AÇIK VEYA ZIMNİ OLARAK HİÇBİR GARANTİ VEYA TAAHHÜT VERMEZ, HUKUKİ VE CEZAİ SORUMLULUK KABUL ETMEZ: (A) BU WEB SİTESİNDE VEYA ONUNLA BAĞLANTILI OLARAK SAĞLANAN İÇERİK, VERİ, HİZMETLER VEYA ÜRÜNLERE KESİNTİSİZ ERİŞİM; (B) BU WEB SİTESİNİN VEYA BAĞLI OLDUĞU SUNUCUNUN VİRÜSLER, SOLUCANLAR, TROJAN ATLARI VEYA DİĞER ZARARLI BİLEŞENLER BARINDIRMADIĞI; (C) BU WEB SİTESİ İÇERİĞİ, ÜRÜNLERİ VEYA HİZMETLERİNİN HATASIZ OLDUĞU VEYA MEVCUT HATALARIN DÜZELTİLECEĞİ; (D) TİCARİ ELVERİŞLİLİK VE BELİRLİ BİR AMACA UYGUNLUK İÇİN ZIMNİ HERHANGİ BİR GARANTİ; (E) BU WEB SİTESİNİN BİLGİSAYARINIZ VEYA DİĞER ELEKTRONİK EKİPMANLARINIZLA UYUMLU OLDUĞU; (F) HİÇBİR KANUN VE YÖNETMELİĞİN İHLAL EDİLMEDİĞİ. BU WEB SİTESİNDE YAYINLANMIŞ MATERYALLER VE İLGİLİ GRAFİKLER TEKNİK TUTARSIZLIKLAR YA DA TİPOGRAFİK HATALAR İÇEREBİLİR. YAPILAN DEĞİŞİKLİKLER BU WEB SİTESİNDEKİ BİLGİLERE PERİYODİK OLARAK EKLENİR. Volentix VE İLGİLİ TARAFLAR; WEB SİTESİNİ, ÜRÜNLERİ, HİZMETLERİ VE/VEYA BU WEB SİTESİNDEKİ MATERYALLERİ HERHANGİ BİR ZAMANDA DEĞİŞTİREBİLİR VE/VEYA İYİLEŞTİRMELER YAPABİLİR.

Ayrıca, yasanın izin verdiği azami ölçüde, Volentix ve ilgili taraflarından hiçbiri aşağıdakilerden sorumlu tutulamaz:

(a) bu web sitesine veya içeriğinden herhangi birisine erişim veya kullanımdan kaynaklanan veya bunlarla bağlantılı olarak ortaya çıkan veya bunlardan kaynaklanan zarar, yükümlülük, masraf veya hasarlardan;
(b) bu ​​web sitesinde gösterilen veya alıntılanan bilgi veya materyallere dayanarak alınan herhangi bir karardan;
(c) bu web sitesinde (varsa) ilan edilen herhangi bir işin, boşluğun, tahsisin veya bir randevunun varlığı nedeniyle bir adayla iş görüşmesi yapma niyeti içinde olduğumuz ve/veya herhangi bir adayın isteklerimizi karşılayabileceği yönündeki beklentilerden;
(d) bu web sitesini veya içeriğini herhangi bir şekilde etkileyen makul kontrolümüz dışındaki koşullardan kaynaklanan herhangi bir meseleden;
(e) bu web sitesinin performansı ve web sitesinde sunulan hizmetlerin veya ürünlerin herhangi bir kusuru, ertelenmesi, kesintiye uğraması, mevcut olmayışı veya web sitesinin kullanımının artmasına bağlı olarak oluşabilecek kesintili arızalardan ya da yeni tesislerin, ürünlerin ya da hizmetlerin onarımı, bakımı ya da geliştirilmesi yönündeki bir beklentiden;
(f) bu web sitesinden erişilebilecek üçüncü taraflarca işletilen herhangi bir web sitesindeki herhangi bir bilgi veya materyalden.

HİÇBİR durumda Volentix ve ilgilileri kendilerine önceden bu olasılık bildirilmiş olsa bile HİÇBİR MADDİ VE MANEVİ ZARARDAN (doğrudan veya dolaylı, sonuçsal, telafi edici, arızi, fiili, örnek, cezai veya özel zararlar dâhil) SORUMLU TUTULAMAYACAK VEYA BAĞLANTILI OLARAK ORTAYA ÇIKAN İŞ, GELİR, KAR, VERİ KULLANIMI, İYİ NİYET YA DA DİĞER MADDİ OLMAYAN KAYIPLARDAN SORUMLU OLMAYACAKTIR. Bu duruma şu hususlar dâhildir: (a) BU WEB SİTESİNİN KULLANIMI VE PERFORMANSINDAN DOĞAN ZARARLAR; (b) BU WEB SİTESİNİN VEYA HİZMETLERİNİN (İÇİNDEKİ HERHANGİ BİR BAĞLANTI DA DAHİL OLMAK ÜZERE) KESİNTİSİZ SUNULAMAMASINDAN DOĞAN ZARARLAR; (c) BU WEB SİTESİNDE SUNULAN HERHANGİ BİR BİLGİDEN DOĞAN ZARARLAR; (D) herhangi bir üçüncü tarafın davranış veya içeriğinden doğan zararlar; (E) bize gönderilen veya BİZİM GÖNDERDİĞİMİZ verilerin veya içeriğin izinsiz şekilde erişilmesi, kullanılması veya değiştirilmesinden doğan zararlar; (F) HERHANGİ BİR VERİ, İÇERİK, para ya da mülk İLETİMİNİN HERHANGİ BİR ŞEKİLDE ALINMAMASINDAN KAYNAKLANAN ZARARLAR. BU KOŞULLARDA GERÇEKLEŞEN ZARARLARDAN DOLAYI, HİÇBİR DURUMDA Volentix VE İLGİLİLERİNİN MADDİ TAZMİN YÜKÜMLÜLÜĞÜ 5.00 USD ABD DOLARINDAN DAHA FAZLA OLMAYACAKTIR.

### Genel

Bu şartlar Cayman Adaları yasalarına tabidir. Bu terimlerden kaynaklanan veya bunlarla ilgili olan tüm hak talepleri sadece Cayman Adaları mahkemelerinde dava edilecektir. Volentix ve ziyaretçiler, anlaşmazlıkları çözümlemek için Cayman Adaları mahkemelerinin yetkili olduğunu peşinen kabul etmiş sayılır.

Bu şartlar, sizinle bizim aramızdaki ilişkilere dairdir.  Üçüncü taraflar için herhangi bir hak yaratmazlar.

Bu şartlara uymazsanız ve biz hemen harekete geçmezsek, bu durum sahip olduğumuz veya olabileceğimiz herhangi bir haktan zımnen vazgeçtiğimiz anlamına gelmez.

Belirli bir şartın uygulanamaz olduğu ortaya çıkarsa, bu şart uygulanabilir olduğu şekilde değiştirilecek ve bu durum, burada yer alan diğer herhangi bir şartı etkilemeyecektir.

Bu şartlarla ilgili herhangi bir sorunuz varsa, lütfen info@volentix.com adresinden bizimle iletişime geçin.

Telif Hakkı © 2018 Volentix Inc. Tüm hakları saklıdır.

Tarihi: 30 Mayıs 2018