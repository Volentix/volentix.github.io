---
layout: privacy
title: Gizlilik Politikasa
permalink: /privacy.html
lang: tr
---

Bu Gizlilik Politikası, Volentix'in (kısaca “volentix”, “biz”, veya “bizim” şeklinde anılacaktır) web sitesine (volentix.io veya volentix.vom) erişirken veya web sitesini kullandığınızda bize ilettiğiniz kişisel bilgileri nasıl topladığımız, kullandığımız ve gerektiğinde ifşa ettiğimizi açıklamak içindir.

### Gizlilik Politikamızdaki Değişiklikler

Bu Gizlilik Politikasını tamamen kendi takdirimize bağlı olarak değiştirebiliriz. Bu Gizlilik Politikasında yapılacak herhangi bir değişiklik, web sitemizin ana sayfasında yayınlanacaktır. Bu Gizlilik Politikasında yapılabilecek değişiklikleri gözden geçirmek için web sitemizi düzenli olarak ziyaret etmek sizin yükümlülüğünüzdür. Web sitemizi kullanmaya devam etmeniz, bu Gizlilik Politikasında yapılacak herhangi bir değişikliği kabul ettiğiniz anlamına gelir. Bu Gizlilik Politikasını kabul etmiyorsanız, web sitemizi kullanmaya yetkiniz yoktur ve tek yapabileceğiniz web sitemizi kullanmamaktır.

### Hangi Bilgileri Topluyoruz?

Web sitemizi ziyaret ettiğinizde bize iki tür bilgi sağlayabilirsiniz: Bireysel olarak toplanan ve gönüllü olarak ilettiğiniz kişisel bilgiler ile web sitemizi veya web sitemizdeki hizmetleri kullandığınızda otomatik olarak toplanan bilgiler (kısaca “Bilgiler” olarak anılacaktır).
### Kişisel Bilgiler Nedir?

Kişisel bilgiler sadece gönüllü olarak sunulduğunda ve yine sadece web sitemizde açıkça belirtilen amaçlar için toplanır. Kişisel bilgiler, size özel olan herhangi bir bilgiyi ifade eder, örneğin:
  * İsim
  * Kullanıcı adı
  * Parola
  * E-posta adresi
  * Kripto para birimi adresi
  * Posta adresi
  * Sağlamayı seçtiğiniz diğer kişisel bilgiler

Kişisel bilgilerinizi bize sağlayarak, onları bu Gizlilik Politikasına uygun olarak toplamak, tutmak, kullanmak ve ifşa etmek için bize izin vermiş olursunuz. Yukarıdaki bilgileri sağlamanın yanı sıra, e-posta yoluyla veya web sitemizin “iletişim” bölümü aracılığıyla bize daha fazla bilgi sağlamayı tercih ederseniz, mesajlarınızın içeriği ile cevaplarımızı e-posta adresinizle birlikte saklayabilir, kullanabilir ve ifşa edebiliriz. 

### Hangi Bilgiler Otomatik Olarak Toplanır?

Web sitemizi veya hizmetlerimizi kullandığınızda, cihazlarınızdan otomatik olarak bilgi toplarız. Bu bağlamda, aşağıdaki bilgileri toplayabiliriz:
  * **Sunucu Günlüğü Bilgileri:** Web sitemizi kullandığınızda sunucu günlüğü bilgilerini depolarız. Bu bilgilere şunlar dahildir (ancak bunlarla sınırlı değildir): Oturum açma bilgileriniz, ziyaret tarihleri ve saatleri, görüntülenen sayfalar, IP adresiniz, web sitemizde geçirdiğiniz zaman, web sitemizden hemen önce ve hemen sonra ziyaret ettiğiniz diğer web siteleri.
  * **Aygıt Bilgileri:** Donanım modeli, işletim sistemi ve sürümü, kullandığınız web tarayıcısı ve diğer aygıt tanımlayıcıları dâhil olmak üzere, web Sitemize erişmek için kullandığınız bilgisayar veya mobil cihaz hakkında bilgi toplarız.
  * **Telemetri Bilgileri:** Açık kaynaklı yazılımlarımızdan herhangi birini kullanıyorsanız, bant genişliği yükleme ve indirme hızlarını, cihazınızdaki boş ve kullanılan depolama alanı miktarını ve cihazınızla ilgili diğer istatistikleri toplayabiliriz.
  * **Kullanım Bilgileri:** Web sitemizi kullanıyorsanız, depolama için yüklediğiniz dosyalar hakkında meta veriler toplar ve iletişimi doğrulamak için özel anahtarınızı kullandığınız oturumları kaydederiz.
  * **Çerezler ve Diğer İzleme Teknolojileri Tarafından Toplanan Bilgiler:** Biz ve servis sağlayıcılarımız, web sitemizle iletişim kurduğunuzda, çerezler ve web işaretleri dâhil olmak üzere bilgi toplamak için çeşitli teknolojileri kullanıyoruz. Çerezler, bir web sitesini ziyaret ettiğinizde cihazınızda saklanan küçük veri dosyalarıdır. Bunlar sayesinde cihaz bilgileriniz, IP adresiniz, web sitesine erişmek için kullanılan web tarayıcıları, görüntülenen sayfalar veya özellikler, sayfalarda geçirilen süre, mobil cihazlar ve tıklanan bağlantılar hakkında bilgi toplayabiliriz. Web işaretçileri, bir web sitesine veya e-postaya yerleştirilmiş grafik resimlerdir. Web sitesini ziyaret eden veya e-postayı gönderen kullanıcının davranışlarının takip edilmesini sağlarlar. Genellikle çerezlerle birlikte kullanılırlar.

  ### Bilgilerin Kullanımı

Bilgileri yalnızca aşağıdaki amaçlar için kullanacağız:

  * Web sitemizi veya web sitemiz aracılığıyla sunduğumuz ürünleri veya hizmetleri sağlamak, sürdürmek, teslim etmek veya iyileştirmek;
  * Belirli bir içeriğin yararlılığını veya popülerliğini belirlemek ve web sitesi kullanıcılarımızın çevrimiçi etkinliğini daha iyi anlamak için verileri analiz etmek ve takip etmek;
  * Yasal yükümlülüklerimizi yerine getirmek;
  * İstediğiniz bilgilere veya ürünlere veya hizmetlere sahip olmanızı sağlamak;
  * Sorularınızı cevaplamak veya sizden gelen bir iletişim isteğine cevap vermek;
  * Yeni ürünler veya hizmetler geliştirmek;
  * Teknik bildirimler, destek veya idari bildirimler göndermek;
  * Sizi ilgilendirdiğini düşündüğümüz haberler, ürünler, hizmetler, etkinlikler ve diğer hususlar hakkında sizinle iletişim kurmak;
  * İşe alım konusunda bizimle iletişim kurduysanız, sizin için en uygun pozisyonu bulmamıza yardımcı olmak için Bilgilerinizi işinizle eşleştirmek;
  * Web sitemizle ilgili trendleri, kullanımları ve etkinlikleri izleyip analiz etmek;
  * Hileli işlemleri veya yetkisiz veya yasa dışı faaliyetlerin tespit etmek, araştırılmak ve önlemek;
  * Volentix taraflarının ve ilgililerinin (aşağıda açıklandığı üzere) haklarını ve mülkiyetini korumak;
  * Sizinle ya da sizin hakkınızda topladığımız bilgileri diğer bilgilerle birleştirmek ya da bağlantı kurmak; 
  * Bilginin toplandığı başka herhangi bir amaç ya da nedeni yerine getirmek.

### Bilgilerin Paylaşımı

Sizinle ilgili bilgileri yalnızca aşağıdaki şekillerde paylaşacağız:

  * Rızanızla veya talimatlarınızla;
  * Mevcut veya gelecekteki ana şirketlerimiz, iştiraklerimiz, ortak olduğumuz diğer şirketler veya uluslararası ofislerimizle;
  * Bizim için çalışma yapan üçüncü taraflarla veya servis sağlayıcılarla;
  * Paylaşmayı seçtiğiniz belirli Bilgiler, web sitemizin etkileşimli alanlarını kullandığınızda (örneğin kullanıcı adınız ve çevrimiçi forumlarımız gibi) herkese açık olarak gösterilebilir;
  * Şirketimizin bir başka şirketle birleşmesi veya başka bir şirket tarafından satın alınması gibi ticari işlemlerde birleşme veya satın alma sürecinin bir parçası olduğunda veya Bilgiler'in ifşa edilebileceği veya ticari varlıklarımızdan biri olarak transfer edilebileceği başka bir durumda yer aldığımızda;
  * Yürürlükte olan herhangi bir kanun, yönetmelik veya yasal sürece uygun şekilde talep edildiğinde veya gerekli olduğuna inandığımızda, yasal mercilerden gelen bilgi taleplerine cevap olarak;
  * Eylemlerinizin kullanıcı sözleşmelerimiz veya politikalarımızla tutarsız olduğuna veya Volentix ile ilgili taraflarının ve başkalarının haklarını, mülkiyetini ve güvenliğini tehlikeye düşürdüğüne inanırsak;
  * Üçüncü taraflarla topluca bilgi paylaşımı yaptığımız ve bu bilgilerin sizi tanımlamak için kullanılamayacağı durumlarda.

### Sosyal Paylaşım Özellikleri

Web sitemiz sosyal paylaşım özellikleri, sosyal medyaya bağlantılar ve diğer entegre araçlar sunabilir. Bu tür özellikleri kullanmanız, ilgili sosyal medya kuruluşla (kullandığınız ayarlara bağlı olarak) bilgi paylaşmanıza neden olabilir. Veri toplama amacı, kapsamı ve bu tür verilerin bu tür taraflar tarafından işlenmesi hakkında daha fazla bilgi edinmek için bu özellikleri sağlayan sosyal medya kuruluşların gizlilik politikalarını okumanız gerekir.

### Kişisel Bilgilerin Korunması

Web sitemiz aracılığıyla iletilen Bilgilerin güvenliğini korumak için makul tedbirler alırız. Bununla birlikte, hiçbir bilgisayar güvenlik sistemi tamamen kusursuz değildir ve internet bilgi iletimi için güvenli bir yöntem de değildir. Sonuç olarak, bize internet üzerinden bize gönderdiğiniz veya bizden aldığınız Bilgilerin herhangi bir şekilde yetkisiz erişimi veya kullanımı halinde herhangi bir sorumluluk kabul etmeyiz. Ayrıca sizin tarafınızdan iletilen veya tarafımızca gönderilen bilgilerin içeriğinin değişmeden teslim alınacağı veya edileceği bakımından da bir garanti vermemiz mümkün değildir. Bizi ve geçmiş, şimdiki ve gelecekteki çalışanlarımızı, memurlarımızı, yöneticilerimizi, yüklenicilerimizi, danışmanlarımızı, hissedarlarımızı, tedarikçilerimizi, satıcılarımızı, hizmet sağlayıcılarımızı, ana şirketimizi, yan kuruluşlarımızı, bağlı şirketlerimizi, temsilcilerini, öncüllerini ve ardıllarını (kısaca “Volentix ilgilileri” olarak anılacaktır) bu bakımdan sorumlu tutmamayı kabul etmiş sayılırsınız. Web sitemiz aracılığıyla sağlanan bilgilerin kötüye kullanılması, engellenmesi, değiştirilmesi, silinmesi, imha edilmesi veya kullanılması sonucunda meydana gelen herhangi bir zarar veya ziyandan sorumlu değiliz.

Çoğu web tarayıcısı çerezleri varsayılan olarak kabul edecek şekilde ayarlanmıştır. Çerezleri kapatarak iptal etmeniz mümkündür (lütfen tarayıcınızdaki yardım menüsüne bakın). Ancak, çerezleri kapatmak web sitemizi kullanımınızı kısıtlayabilir.

Her mesajda yer verilen talimatları izleyerek dilediğiniz zaman promosyon mesajları almayı durdurabilirsiniz. Ancak vazgeçseniz dahi; teknik bildirimler, destek bildirimleri, idari bildirimler veya (varsa) hesabınızla ilgili bilgiler gibi promosyon amaçlı olmayan mesajlar gönderebiliriz.

### Hiper Bağlar ve Üçüncü Taraf Siteleri

Bu web Sitesi, çerezler veya diğer teknolojiler dâhil olmak üzere, sizinle ilgili kişisel bilgileri toplayabilen çeşitli üçüncü taraf web sitelerine bağlantılar içerebilir. Başka bir web sitesine bağlanıyorsanız, bu Gizlilik Politikası diğer web sitelerindeki kullanımınız ve faaliyetleriniz için geçerli olmayacaktır. Diğer web sitelerinin gizlilik politikalarını gözden geçirmeyi ve üzerinde hiçbir kontrole sahip olmadığımız için üçüncü taraflarca toplanan herhangi bir bilgiden sorumlu olmadığımızı unutmamalısınız.

### Bize Ulaşın

Bu Gizlilik Politikası ile ilgili herhangi bir sorunuz varsa, lütfen info@volentix.com adresinden bizimle iletişime geçin.

Tarihi: 30 Mayıs 2018